1987 : Apple II and Hello World!
ตอนนั้นผมอายุ 13 ปี อยู่ ม.1 ผมกับเพื่อนอีก 2 คน ตัดสินใจกันว่าจะเข้าชมรมคอมพิวเตอร์ คอมพิวเตอร์เครื่องแรกที่ผมได้สัมผัสเป็นผลงานของ Steve Jobs นั้นคือ Apple II ตัวหนังสือบนจอภาพเป็นสีเขียว ตัวเครื่องไม่มี Harddisk และไม่มีอุปกรณ์ใดๆสำหรับบันทึกข้อมูล แต่ใน ROM ของเครื่อง มีภาษา BASIC และนั้นเป็นครั้งแรกที่ผมได้ Coding และรู้จักคำว่า Hello World!
.
1995 : Computer Science and Internet
ตั้งแต่ที่ผมได้ Coding ครั้งแรก ผมรู้ตัวว่าผมสนุก และหลงไหลในการเขียนโปรแกรม ผมจึงตัดสินใจเรียนในสาขา Computer Science และในปีเดียวกันนั้น ผมก็ได้รู้จักกับ Internet ผมได้เชื่อมต่อกับ Internet ผ่าน PC ที่บ้านด้วย Modem 28k Aplication แรกที่ผมเล่นคือ talk เป็นโปรแกรมสนทนาใน Unix ตอนเรียนปี 4 ผมได้ทำ Project จบ หัวข้อ E-Commerce System นั่นมีส่วนอย่างมากที่ทำให้ผมได้ทำงานครั้งแรกที่ กรุงเทพฯ
.
2000 : First Job
ผมตัดสินใจมาทำงานที่ กรุงเทพฯ ผมเลือกที่จะทำงานกับบริษัทแรก ที่ทำเกี่ยวกับ E-Commerce ซึ่งเป็นสิ่งที่ผมสนใจมาตั้งแต่ตอนเรียนปี 4 การทำงาน ผมได้เรียนรู้อะไรใหม่ๆมากมาย ที่มหาวิทยาลัยไม่ได้สอน เรียนรู้สิ่งใหม่ๆ ผ่านการลองผิดลองถูก
.
2004 : First-Time Business Owner
ผมตัดสินใจลาออกจากงานประจำ เพื่อมาประกอบธุรกิจส่วนตัว เป็นการขายสินค้าออนไลน์ หรือ E-Commerce สิ่งที่ผมหลงไหล และถนัดที่สุด ผมเริ่มโดยการทำเว็บ E-Commerce ขึ้นมาเอง โดยใช้ความรู้ที่ได้มาจากตอนทำงานประจำ
.
2018 : Digital Service Innovation
ระหว่างที่ทำธุรกิจส่วนตัว ผมยังไม่หยุดการเรียนรู้ และในปี 2018 ผมตัดสินใจเข้าเรียนในหลักสูตร Digital Service Innovation ของมหาวิทยาลัยแห่งหนึ่ง เป็นหลักสูตรระยะสั้น 1 ปี ทำให้ผมเรียนรู้สิ่งใหม่ๆมากมาย เช่น Digital Service, Digital Transformation, Big Data, Data Analysis, Machine Learning และภาษา Java
.
2021 : 42Bangkok Piscine
และในปีนี้ ผมได้มีโอกาสร่วม Piscine หรือการเข้าค่ายเขียนภาษา C เพื่อคัดเลือกเข้าเรียนต่อในโรงเรียนที่ชื่อว่า 42Bangkok โรงเรียน 42 ก่อตั้งขึ้นครั้งแรกในกรุงปารีส โดยมหาเศรษฐีชาวฝรั่งเศส เมื่อปี 2013 โรงเรียนแห่งนี้เรียนฟรี ไม่มีค่าใช้จ่าย แต่การสอบเข้ายากมากๆ เป้าหมายของโรงเรียนแห่งนี้คือผลิต Programmer โดยไม่จำเป็นต้องมีความรู้ในการเขียนโปรแกรมมาก่อน ไม่มีปริญญาบัตร ไม่มีประกาศนียบัตร แต่คุณสามารถทำงานได้ โดย 42Bangkok เป็นสาขาล่าสุดของโรงเรียนแห่งนี้ และเป็นสาขาเดียวในประเทศไทย (ข้อมูลปี 2021) Concept ของการ Piscine เปรียบเสมือนการนำคน 150 คน ทั้งว่ายน้ำเป็น และว่ายน้ำไม่เป็น ไปปล่อยกลางทะเล และให้หาทางว่ายน้ำกลับฝั่งกันเอง โดยมีเงื่อนไขว่า คนที่ว่ายน้ำเป็น ต้องช่วยสอนคนที่ว่ายน้ำไม่เป็น และพากันว่ายกลับฝั่งให้มากที่สุด คนที่ช่วยเหลือคนอื่นได้มากที่สุด ก็จะมีโอกาสได้รับเลือกให้เข้าเรียน การเข้าค่ายครั้งนี้ จะใช้ภาษา C เป็นหลัก ซึ่งผมไม่เคยเขียนภาษา C มาก่อน ทำให้รู้สึกว่ายาก การทดสอบ จะมีแบบฝึกหัดให้ทำ วันละ 1 ชุด แต่ละชุดจะใช้เวลาทำอย่างน้อย 8-10 ชั่วโมง และแน่นอน คนที่เขียนภาษา C ครั้งแรก จนจบการทดสอบ 26 วัน ไม่มีใครทำแบบฝึกหัดได้ครบทุกชุด ทุกวันศุกร์ จะมีการสอบ และในศุกร์สุดท้าย หรือวันที่ 26 ของการทดสอบ จะมีการสอบเรียกกว่า Final Exam เป็นการสอบที่ยาวนานที่สุดในชีวิต คือ 8 ชั่วโมง ไม่มีเวลาพัก ต้องกินข้าวหน้าคอมพิวเตอร์ การสอบเริ่ม 10:00 ถึง 18:00 ผมเองอยู่จนเกือบหมดเวลา โดยกด finish ที่เวลา 17:42:42 (เพราะตัวเลขสวยดี 555) ขณะที่โพส ผมเองยังไม่ทราบผลการสอบครั้งนี้ และถ้าโชคร้ายสอบไม่ผ่าน ผมจะสอบใหม่ปีหน้า และตามเงื่อนไขของโรงเรียน 42 แต่ละคนมีโอกาสสอบเข้าได้เพียง 2 ครั้งตลอดชีวิต
.
โพสนี้ถูกโพสเมื่อวันที่ 19 พฤศจิกายน 2021 เวลา 14:42:42
#42Bangkok #42Bangkokpiscine